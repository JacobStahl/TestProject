Lack of cohesion of methods:
Representerar mängden par metoder som inte är kopplade på något sätt
i en klass. Hög LCOM tyder på att man bör refaktorera då man har
många metoder i klasser som inte är relaterade. Våra klasser visar
relativt låg, genomsnitt cirka 0,4. Detta medelvärde höjs något eftersom
att testklasser räknas med och de har lägre sammankoppling. 
Eftersom vi har lågt LCOM värde tyder det på att metrics inte kan 
se något tydligt fall där vi antagligen behöver refaktorera.

Nested Block Depth:
Visar metoder och konstruktorer och räknar hur många kapslade block 
dessa har. Om en metod har väldigt många kapslade block kan den bli
väldigt svår att förstå.
Vårat genomsnitt är på 1,077 och maxvärdet är 3. Det är alltså
antagligen inget problem med för många kapslade metoder då det inte
borde utgöra något problem med att förstå koden.

McCabe Cyclomatic Complexity:
Visar på komplexiteten av programmet genom att mäta mängden oberoende
vägar genom koden. Rekommendationen är att generellt sett hålla sig
under ett värde på 10 i alla moduler och försöka dela upp dessa om
värdet blir för högt.
Vårat medelvärde 1,132 och maxvärdet är 7. Medelvärdet tyder på att
programmet är ganska simpelt och inte har så många olika vägar genom
koden. Maxvärdet är relativt högt men det kommer enbart från en metod:
print. Denna har fler "if"-satser för utskrift vilket gör att värdet 
höjer sig något. Värdet är dock fortfarande under 10. 
Metrics visar alltså inga metoder som antagligen behöver brytas upp 
på grund av för hög komplexitet, vilket inte är förvånande i ett så
litet program.